http://epaper.theekkathir.org/news.aspx?NewsID=133405
2015-10-03
நெல்கொள்முதல் விலையை உயர்த்துக! 
சிபிஎம் - வி.ச. வலியுறுத்தல்
சென்னை, அக். 2-நெல் கொள்முதல் விலையை உயர்த்துமாறு மார்க்சிஸ்ட் கம்யூனிஸ்ட் கட்சி மற்றும் தமிழ்நாடு விவசாயிகள் சங்கம் வலியுறுத்தியுள்ளது.  கட்சியின் மாநிலச் செயலாளர் ஜி.ராமகிருஷ்ணன் விடுத்துள்ள அறிக்கையில் கூறியுள்ளதாவது:மத்திய அரசு நெல் கொள்முதல் விலையை அறிவித்த சில மாதங்களுக்குப்பிறகே  மாநில அரசு விலையை அறிவித்துள்ளது. மத்திய, மாநில அரசுகளின் விலை நிர்ணயம் நலிந்து வரும் விவசாயத்தையும், விவசாயிகளையும் பாதுகாக்க உதவாது என மார்க்சிஸ்ட் கம்யூனிஸ்ட் கட்சியின் தமிழ்நாடு மாநிலசெயற்குழு கருதுகிறது. 2014ம் ஆண்டு நாடாளுமன்ற தேர்தல் அறிக்கையில் பாஜகவிவசாய விளைபொருட்களுக்கு உற்பத்திச் செலவை விட 50 சதவிகிதம் கூடுதலாக விலை நிர்ணயிப்போம் என்று அறிவித்திருந்தது. ஆனால் ஆட்சிப்பொறுப்பிற்கு வந்த பிறகு யூரியாமானிய வெட்டு, விவசாயக் கடனுக்கான வட்டி அதிகரிப்பு, நிலம்கையகப்படுத்தும் மசோதா, இதனால் விவசாயிகள் தற்கொலை அதிகரிப்பு என தொடர்ச்சியாக விவசாயிகள் மீது தாக்குதலை தொடுத்தது.  இந்நிலையில் நெல்லுக்கு குவிண்டால் ஒன்றுக்கு மோட்டா ரகத்திற்கு  ரூ. 1410 என்றும், சன்ன ரகத்திற்கு  ரூ. 1450 என்றும் மத்திய அரசு  அறிவித்துள்ளது. விவசாயத்திற்கான இடுபொருட்கள் விலைகள் அனைத்தும் உயர்ந்திருக்கும் நிலையில் உற்பத்திச் செலவினை கணக்கில் கொள்ளாமலும் பாஜகவில் தேர்தல் அறிக்கையில் சொன்னதற்கு புறம்பாகவும் அறிவித்தது. தமிழக அரசு கூடுதல் ஆதார விலையை மோட்டா ரகத்திற்கு 50 ரூபாயும், சன்ன ரகத்திற்கு  ரூ.70 மட்டுமே கூடுதலாக அறிவித்துள்ளது. கடந்த ஆண்டு கொடுத்த தொகையைவிட மாநில அரசு கூடுதலான தொகை எதையும் இந்த ஆண்டுவழங்கவில்லை. வராத அந்நிய மூலதனத்தை கொண்டு வருவதற்காக வரிச்சலுகை, வட்டிச் சலுகை, தொழிலாளர் நலச் சட்டங்கள் திருத்தம், முதலீட்டாளர்கள் மாநாடு என்றெல்லாம் சலுகை மழைபொழிகிற மத்திய, மாநில அரசுகள் துயருற்றிருக்கும் விவசாயிகளுக்கு குறைந்தபட்ச நிவாரணங்களை கூட வழங்க மறுப்பது நியாயமற்ற அணுகுமுறையாகும். குவிண்டால் ஒன்றுக்கு ரூ. 2000 ஆதார விலையாக நிர்ணயிக்க வேண்டுமென மத்திய அரசை மார்க்சிஸ்ட் கம்யூனிஸ்ட் கட்சியின் தமிழ்நாடு மாநில செயற்குழு வலியுறுத்துகிறது.மழையின்மை, நிலத்தடி நீர் வற்றிப்போனது, காவிரியில் தண்ணீர் வரத்து குறைவு ஆகியவற்றால் துயருற்றிருக்கும் தமிழக விவசாயிகளுக்கு ஓரளவாவது நிவாரணம் கிடைக்கும் வகையில் கூடுதல் ஆதார விலையை குவிண்டாலுக்கு ரூபாய் 2000-ஆக நிர்ணயிக்க வேண்டுமென்று மத்திய- மாநில அரசுகளை மார்க்சிஸ்ட் கம்யூனிஸ்ட் கட்சியின் மாநில செயற்குழு வலியுறுத்துகிறது.விவசாயிகள் சங்கம்தமிழ்நாடு விவசாயிகள் சங்கத்தின் மாநிலப் பொதுச் செயலாளர் பெ.சண்முகம் விடுத்துள்ள அறிக்கையில் கூறியுள்ளதாவது:தமிழ்நாடு அரசு இந்த ஆண்டு நெல்லுக்கு ஊக்கத் தொகையாக குவிண்டால் ஒன்றுக்கு சன்னரகத்துக்கு ரூபாய் 70ம், மோட்டா ரகத்துக்கு ரூபாய் 50ம் உயர்த்தி அறிவித்துள்ளது. இது வழக்கமான அறிவிப்பு தானே தவிர உற்பத்திச் செலவு அதிகரிப்பு, விலைவாசி உயர்வு போன்றவற்றை கணக்கில் கொண்டுசெய்யப்பட்ட அறிவிப்பு அல்ல என்பதை சுட்டிக் காட்டு கிறோம். ஏற்கனவே, காவிரி பிரச்சனை தீர்க்கப்படாதது, போதுமான மழை இன்மை போன்ற காரணங்களால் விவசாயிகள் கடும்சிரமத்துக்கு மத்தியில் நெல்லை உற்பத்தி செய்கிறார்கள் என்பதை ஆட்சியாளர்கள் கவனத்தில் கொள்ளவில்லை. நெல்லுக்குக் கட்டுப்படியான விலை கிடைக்கவில்லையென்றால் விவசாயிகள் மாற்றுப் பயிர் செய்ய தள்ளப்படுவார்கள். இதனால் உணவுப் பற்றாக்குறை ஏற்பட்டு நாடு பெரும் பாதிப்பை சந்திக்க நேரிடும் என எச்சரிக்கிறோம். எனவே, வேளாண் விளைபொருட்களுக்கு உற்பத்தி செலவுக்கு மேல் 50 சதவீதம் கூடுதலாக விலை தீர்மானிக்க வேண்டும் என்ற எம்.எஸ்.சுவாமிநாதன் கமிஷன் பரிந்துரையை மத்திய அரசு ஏற்று அமல்படுத்த வேண்டும். இந்த ஆண்டு நெல்லுக்கு குவிண்டால் ஒன்றுக்கு ரூ. 2000 விலை கிடைக்கும் வகையில் மத்திய - மாநில அரசுகள் தங்கள் அறிவிப்பை மறுபரிசீலனை செய்ய வேண்டுமென்று தமிழ்நாடு விவசாயிகள் சங்கம் வற்புறுத்திக் கோருகிறது என்று கூறப்பட்டுள்ளது.
--------------------
http://epaper.theekkathir.org/news.aspx?NewsID=133406
2015-10-03



--------------------
http://epaper.theekkathir.org/news.aspx?NewsID=133407
2015-10-03



--------------------
http://epaper.theekkathir.org/news.aspx?NewsID=133408
2015-10-03
உலக தொழிற்சங்க சம்மேளனம் 70 ஆண்டுகள்

சர்வதேச ரீதியாக, வர்க்கப் போராட்டத்தை முன்னெடுத்துச் செல்கிற உலக தொழிற்சங்க சம்மேளனம், அக்டோபர் 3-ல் 70 -ஆவது ஆண்டு நிறைவு விழாவை கொண்டாடுகிறது. உலகம் முழுவதுமிருந்து அதன் பிரதிநிதிகள் பங்கேற்கும் எழுச்சி விழா அக்டோபர் 3 -ல் பிரேசில் நாட்டில் நடைபெறுகிறது.1945-இல் இரண்டாவது உலக யுத்த முடிவில், முதலாளித்துவ நாடுகள் அனைத்திலும், தொழிலாளி வர்க்கம் தனது நடவடிக்கைகளை தீவிரப்படுத்தியது. அதிகரித்த அரசியல் உணர்வு காரணமாக, இப்பூவுலகில் இனி ஒரு யுத்தம் கூடாது; தேவை சமாதானம்; அமைதி; உழைக்கும் மக்கள் உட்பட சாமானிய மக்களின் முன்னேற்றம் என்ற கருத்து முன்னுக்கு வந்த பின்னணியிலேயே, 1945 அக்டோபர் 3-ல் பாரீஸ் நகரில் உலகத் தொழிற்சங்க சம்மேளனம் உதயமானது.ஏகாதிபத்திய எதிர்ப்பு சக்திகளை ஒற்றுமைப்படுத்த, தொழிலாளி வர்க்க நலன்களை மையமாகக்கொண்டு, அரசியல் வித்தியாசமின்றி, உருவாக்கப்பட்ட பரந்து விரிந்த அமைப்பே இந்த சம்மேளனம் முதல் மாநாட்டில் அமெரிக்கா,பிரிட்டன், பிரான்ஸ்,காலனி நாடுகள் மற்றும் சோவியத் யூனியனின் பிரதிநிதிகள், வர்க்கப் போராட்ட கண்ணோட்டம், மனிதகுல முன்னேற்றத்தை அடிப்படையாகக் கொண்டு கூடினர்.பாசிசத்தின் வீழ்ச்சிபரந்து விரிந்த பாசிச எதிர்ப்பு கூட்டணி அமைக்கப்பட்டதே, 1945 -இல் பாசிசத்தை வீழ்த்த உதவியது. இதில் சோவியத் யூனியன் பங்கு மகத்தானது.யுத்த முடிவில்,ஐரோப்பாவில் பல சோசலிச நாடுகள் உருவாகின. இந்தியா போன்ற காலனி நாடுகளில் தேச விடுதலைப் போராட்டம் வீறுகொண்டு எழுந்தது.சீனாவில் மக்கள் புரட்சி முன்னேறியது.இந்த வளர்ச்சிகளைக் கண்டு, அதிர்ந்து போன அமெரிக்க ஏகாதிபத்தியம், அதன் ஆளும் வர்க்கங்கள், தங்கள் ஆதிக்கத்தை உலகம் முழுவதும் விரிவுபடுத்த விரும்பின. பிரிட்டன்வுட்ஸ் ஒப்பந்தம் மூலம் உலக பொது செலாவணியாக டாலரை ஏற்க வைத்தன. 1949-இல் அமெரிக்கா தலைமையில், நேட்டோ ராணுவக் கூட்டணி அமைக்கப்பட்டது. இதற்கு எதிராக சம்மேளனம் குரல் கொடுத்தது.உலகம் முழுவதும் நடைபெறும் தொழிலாளி வர்க்கத்தின் முக்கியமான வேலைநிறுத்தப் போராட்டங்களுக்கு சம்மேளனம் ஒருமைப்பாடும், ஆதரவும் தெரிவித்து,பாட்டாளி வர்க்க சர்வ தேசிய கோட்பாட்டை உயர்த்திப் பிடிக்கிறது. மே தின ஆர்ப்பாட்டங்கள், பேரணிகள் சக்தியாக நடைபெற சம்மேளனம் அறைகூவல் விடுகிறது. தொழிற்சங்க உரிமை, சமூக பாதுகாப்பு, வேலையற்றோர், பெண்கள் மற்றும் இளைஞர்களின் பிரத்யேக கோரிக்கைகள், தொழிலாளி வர்க்க உணர்வை உயர்த்தும் தொழிற்சங்க கல்வி, இடம்பெயரும் தொழிலாளர் பிரச்சனைகளில் சம்மேளனம் தலையிடுகிறது. பல்வேறு தலைப்புகளில் உலகம் முழுவதும் பல கருத்தரங்குகள் சம்மேளனத்தாலும், அதன் தலைமையில் இயங்கும் 1) அக்ரோ, உணவு, வர்த்தகம், டெக்ஸ்டைல்ஸ் அண்ட் சார்பு தொழில்கள் 2) வங்கி, இன்சூரன்ஸ், நிதித்துறை, சங்கங்கள், 3) கட்டுமானம், மரம் மற்றும் கட்டுமானப் பொருட்கள் தொழில்கள், 4)ஓட்டல் மற்றும் சுற்றுலா, 5)எரிசக்தி, கெமிக்கல், எண்ணெய், இயற்கை எரிவாயு மற்றும் சார்பு தொழில்கள், 6) சுரங்கம், உலோகத் தொழில்கள், 7) பொது சேவை, 8) ஆசிரியர்கள், 9) போக்குவரத்து, 10) ஓய்வூதியம் பெறுபவர்கள் என 10 துணை நிறுவனங்களான சர்வதேச தொழிற்சங்கங்களாலும் (டியுஐ) நடத்தப்படுகின்றன.ஆப்பிரிக்க-அரபு நாடுகளில்கடந்த 70 ஆண்டுகளாக, தென்ஆப்பிரிக்காவில் நிறவெறிக்கு எதிராக, காலனி ஆதிக்கத்திற்கு எதிராக, உரிமைகளுக்காக போராடும் தொழிலாளர்க்கு ஆதரவாக சம்மேளனம் செயல்பட்டு வருகிறது. 1946-இல் நடைபெற்ற தென் ஆப்பிரிக்க சுரங்கத் தொழிலாளர்களின் வரலாற்று சிறப்புமிக்க வேலைநிறுத்தம் உட்பட சம்மேளனத்தால் ஆதரிக்கப்பட்டது. அரபு நாடுகளின் உள்விவகாரங்களில் தலையிடும் ஏகாதிபத்திய சக்திகளை சம்மேளனம் தொடர்ந்து அம்பலப்படுத்தி வருகிறது. அரபு நாடுகளில் ஜனநாயகத்தை காப்பதன் மூலமே ஏகாதிபத்திற்கு எதிரான போராட்டத்தை முன்னெடுத்துச் செல்லமுடியும் என்று சம்மேளனம் நம்புகிறது.தென்அமெரிக்காவெனிசுலா, பொலிவியா,ஈக்வடார், நிகரகுவா உட்பட 11 தென்அமெரிக்க நாடுகளில் நவீன தாராளமயக் கொள்கைக்கு மாற்றாக, மக்கள் நல நடவடிக்கைகள் எடுத்துவரும் இடதுசாரி ஆதரவு அரசியல் சக்திகள் வளர்ச்சி பெற்றுள்ளன. சம்மேளனம் இங்கெல்லாம் சிறப்பாக செயல்பட்டு வருகிறது.60 சதவீத அமெரிக்க கடற்படையை ஆசிய-பசிபிக் பிராந்திய கடல் பகுதியில் நிலைநிறுத்திக் கொண்டு, சோசலிச சீனாவிற்கு எதிராக அமெரிக்கா தவறான பிரச்சாரத்தை செய்துவருகின்றது. இந்திய அரசும் அமெரிக்காவுடன் ராணுவ கூட்டு ஒப்பந்தம் செய்து கொண்டுள்ளது. பங்களாதேஷில் பன்னாட்டு கம்பெனியின் ஆயத்த ஆடை உற்பத்தி ஆலையில் ஏற்பட்ட விபத்தில் 1129 பேர் மாண்டனர். பாதுகாப்பு ஏற்பாடுகளை பலப்படுத்தக் கோரி சம்மேளனம் அங்கு ஒரு பட்டறையை நடத்தியது.சங்கம் சேரும் உரிமை, கூட்டுப்பேர உரிமை சம்பந்தமான ஐஎல்ஓ கோட்பாடுகள் 87 மற்றும் 98 உருவாக சம்மேளனம் மற்றும் அதனுடன் இணைக்கப்பட்ட சங்கங்கள் பெரிதும் பாடுபட்டன. தற்சமயம் ஐஎல்ஓவின் சர்வதேச தொழிலாளர் மாநாட்டில் முக்கால்வாசி பிரதிநிதிகள் அரசு மற்றும் முதலாளிகளைச் சார்ந்தவர்கள் ஆவர். மீதி கால்வாசி தான் தொழிற்சங்க பிரதிநிதிகள். ஐடியுசி-க்கு கூடுதல் பிரதிநிதித்துவம் வழங்குவதற்கு எதிராக சம்மேளனம் குரல் கொடுத்து வருகிறது.சம்மேளனத்தின் 17-வது சர்வதேச மாநாடு தென் ஆப்பிரிக்காவில் கூடுகிறது. 2005-ல் கியூபாவில் நடைபெற்ற மாநாடு முதல் சம்மேளனம் புது உத்வேகத்துடன் செயல்பட்டு வருகிறது.தாராளமய கொள்கைகளுக்கு எதிராக நம் நாட்டில் நடைபெற்ற செப்.2 வேலைநிறுத்தம் உள்ளிட்ட 16 அகில இந்திய வேலைநிறுத்தப் போராட்டங்களுக்கு சம்மேளனம் தனது முழு ஆதரவை வழங்கியது.2011-இல் சம்மேளனத்துடன் சிஐடியு இணைந்தது. சிஐடியுவின் அகில இந்திய செயலாளர் தேவ்ராய் சம்மேளனத்தின் உதவி பொதுச்செயலாளராகவும், அகில இந்திய தலைவர் ஏ.கே.பத்மநாபன் உதவி தலைவராகவும் உள்ளனர்.2011 முதல் 2015 ஏப்ரல் வரை திபஞ்சன் சக்கரவர்த்தி  சர்வதேச கட்டுமான தொழிலாளர் சங்கத்தின் பொதுச்செயலாளராக செயல்பட்டார்.2015 ஏப்ரலில் உருகுவே நாட்டில் நடைபெற்ற மாநாட்டில் ஆர்.சிங்காரவேலு செயலாளராக தேர்வு செய்யப்பட்டார்.2009 முதல் ஒவ்வொரு ஆண்டும் அக்டோபர் 3-இல் உலகம் முழுவதும் பல்வேறு கோரிக்கைகளை வலியுறுத்தி சம்மேளனத்தின் அறைகூவலின் பேரில் ஆர்ப்பாட்டங்கள் நடைபெற்று வருகின்றன.இன்றும் அனைவருக்கும் வேலை, அனைவருக்கும் கல்வி, அனைவருக்கும் சுகாதாரம். அனைவருக்கும் வீட்டுவசதி போன்ற கோரிக்கைகளுக்காக உலகம் முழுவதும் ஆர்ப்பாட்டங்கள், கருத்தரங்குகள் நடைபெறுகின்றன.முதலாளித்துவம்,ஏகாதிபத்தியம், மதவாதம், பிரிவினை வாதம் ஆகியவற்றிற்கு எதிராக உலக தொழிலாளர் வர்க்கத்தின் ஒற்றுமையையும் வர்க்கப் போராட்டத்தையும்  முனைப்புடன் முன்னெடுத்துச் செல்வோம்!
--------------------
